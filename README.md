# frozen-fury

Frozen Fury je 2D igrica koja je smeštena u svet zimske idile Antarktika, u kojoj je cilj igrača da strateški lansira pingvina i time sruši neprijateljske strukture i pobedi protivnički tim neprijateljskih foka.

Koncept igrice podseća na popularnu igricu Angry Birds, sa fokusom na vešto nišanjenje i pravi tajming udaraca igrača.

Igrači će imati pristup glavnom liku igrice, tj. borbenom pingvinu, koji sa svojim jedinstvenim sposobnostima i snagama omogućava niz kreativnih strategija za prevazilaženje izazova koje predstavlja svaki nivo. 

Sistem napredovanja igre nagrađuje igrače za ispunjavanje nivoa sa većim rezultatima otključavanjem višeg nivoa i režima igrice.

Interakcija sa igricom omogućava igračima da kreativno reše svaku zagonetku, što ih angažuje i motiviše da igraju iznova i iznova, istražujući različite strategije i stvarajući novu dinamiku igre.

Sa svojim intuitivnim kontrolama, zanimljivom igrom i šarmantnom estetikom, Frozen Fury obećava sate zabave i nudi izazovno iskustvo.

Igrica Frozen Fury je namenjena svim ljubiteljima akciono-strateških igrica, tj. muškarcima i ženama starosti između 13 i 30 godina.

Edukativni ciljevi igrice su usmereni na razvoj kreativnosti, strategije i rešavanja problema kod igrača, dok instrukcioni ciljevi teže da nauče igrače kako da koriste različite funkcije i likove u igrici, zarad postignuća maksimalnih rezultata.

Igrica Frozen Fury je namenjena za mobilne uređaje i računare, uključujući Android i iOS, kao i Windows i Mac operativne sisteme. Igrica zahteva minimalne tehničke uslove, uključujući 2 GB RAM-a i procesor sa minimalnom brzinom od 2 GHz.

DOKUMENTACIJA: https://docs.google.com/document/d/1Y4SOCyZiIqmt38TBVbr1QDPj98onxx60bqWIoGPos0w/edit#
